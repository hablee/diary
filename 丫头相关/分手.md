    王婉莹姑娘见信如晤：
    期年不见，饮食何如？凡事保养身体为第一要义。故人可言者，唯此而已。
    
    往者因才力不足，兼家境贫寒，不能于疫情期间添购电脑，接入网线，致学业延毕。姑娘恐吾他日工作有变，穷厄一世，故痛下决心，谈及分手之事。
    亦人之常情也，夫人各有志，吾本当顺姑娘之意，然伤心过度，又依依不舍，不自觉言及过往之事，忆及昔日之情，使姑娘分手不成，是吾之大过也。
    
    分手虽不成，而昔日之情已去矣。三月以来，并未尝通信。两地分隔，思虑不能交通，心意不能共享，宜乎常人异地恋之难也。虽然，犹异乎吾二人。
    吾二人乃因钱财者也。谚曰：路遥知马力，日久见人心。吾与姑娘相恋二年有余矣，当姑娘重症之时，吾心之坚定不少减；当姑娘康复之时，吾心之喜悦益于言。
    姑娘亦见吾心有以易乎？无以易也？然姑娘之心已易矣，昭昭明白无复可疑矣，吾虽能自欺，姑娘何能自欺也？能自欺一时，能欺一世乎？吾不忍见后夫妻离心也。
    
    吾读圣贤之书久矣，诗风天下自关雎始，吾亦欲得贤妇也，亦欲得共患难者也。所谓夫妻本是同林鸟大难临头各自飞者，盖五胡乱华以来，蛮夷之俗污染中原，
    后世风气败坏之辞也，今人执之以为不刊之典，亦可笑也。二年以来，姑娘不知我如此之深也，语曰：有倾盖如故，有白头如新。吾于姑娘乃白头如新乎，痛哉。
    今虽名为恋人，此事之后，吾心不可谓无芥蒂矣。他日相见，亦不能坦诚以待矣。

    故书此一通，明吾任姑娘之去就也，自此以后，吾二人绝无恋人关系，姑娘不必忧贫矣，吾亦从此脱然洒然不复深自责矣。岂不两美哉。
    
    李药师白。大周二年六月十二。
