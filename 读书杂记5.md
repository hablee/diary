傍晚看声律启蒙完毕，翻阅弟子规数页，言曰「朝起早，夜眠迟，老易至，惜此时」亲切有味，陶潜诗曰「盛年不重来，一日难再晨，及时当勉励，岁月不待人」。其实窃以为不独读书为然，生活、感情亦然，应及时勉励，有过改过，无过加勉。於学业可不论功效，但勉力为之不已，其当有进取处自然有进，无进取亦天命也。於感情则悉心经营，惜此年少之时，勉力做成一桩美事，至于将来成否，则天命也。

又曰「斗闹场，绝勿近，邪辟事，绝勿问」。吾尤有此病，每闻新奇邪辟刺激事辄欲一探究竟，其危害甚大，不独浪费光阴，甚且为其所扰，脑中萦萦不能去，有害身心甚矣。当勉力除去。

又曰「用人物，须明求，倘不问，即为偷」，叹其律己之严苛。揆之於日常，小至一片纸，亦不得妄取，必与人言明，取方得宜。

又「刻薄语，秽污语，市井气，切戒之」。吾虽无出刻薄及秽污语之病，然常欲与人斗狠，人若以横逆遇我，我亦欲横逆报之，此为市井之气，大不类儒者气象，婉莹亦尝言忧吾此病，宜深戒之。
