    先秦兩漢之書，文辭樸實無華，而皆落落大方，擲地有聲。道德隨世下遷，文亦宜然。
    三國之時，魏武帝、曹子建發末代之聲，清揚高古，顯於一代。逮及後世，不堪讀矣。惟韓文公志追上古，以文載道，
    為後來者宗師。末流俗學，至於污穢之境而不自知，洋洋乎自以為力攻於修辭，得乎進境。悲哉！吾不得生乎前，
    不能被聖人之澤；又不得生乎後，不能興聖人之業。孔子曰：知我者，其天乎！
