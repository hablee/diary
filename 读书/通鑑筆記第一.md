    漢紀十四，武帝子弗陵十四月而生，武帝命其所生門曰堯母門，以堯亦十四月而生故也。司馬溫公論曰：

    為人君者，動靜舉措不可不慎，發於中必形於外，天下無不知之。當是時也，皇后、太子皆無恙，而命鉤弋之門曰堯母，非名也。
    是以奸臣逆探上意，知其奇愛少子，欲以為嗣，遂有危皇后、太子之心，卒成巫蠱之禍，悲夫！

    余以為所論至當。
