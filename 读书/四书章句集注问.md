章句·公冶长第五  子曰：宁武子邦有道则知，邦无道则愚。其知可及也，其愚不可及也。

章句注曰：文公有道，而武子无事可见，此其知之可及也。成公无道，至于失国，而武子周旋其间，尽心竭力，不避艰险。凡其所处，皆智巧之士所深避而不肯为者，而能卒保其身以济其君，此其愚之不可及也。程子曰：邦无道能沉晦以免患，故曰不可及也。

按，察章句之注，则武子处无道之时而奋力自任，以忠君护国为己任，非为自隐于岩穴也。则程子所言，邦无道沉晦以免患，似不得同乎章句之注，既已沉晦如愚以免患，何得尽心竭力周旋其间，无乃大相冲突乎？甚不解，愿祈教于大家
