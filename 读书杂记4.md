语卿且勿眄，水清且自见。石见何累累，远行不如归！

凄凄复凄凄，嫁娶不须啼，愿得一心人，白头不相离。竹竿何袅袅，鱼尾何簁簁。男儿重意气，何用钱刀为？

枯桑知天风，海水知天寒，入门各自媚，谁肯相为言？

头上倭堕髻，耳中明月珠。缃绮为下裙，紫绮为上襦。

府吏谓新妇，贺卿得高升！磐石方且厚，可以卒千年；蒲苇一时纫，便作旦夕间。卿当日胜贵，吾独向黄泉。新妇谓府吏，何意出此言！同是被逼迫，君尔妾亦然。黄泉下相见，勿违今日言！

上邪！我欲与君相知，长命无绝衰。山无棱，江水为竭，冬雷震震，夏雨雪，天地合，乃敢与君绝！
